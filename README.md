# Masterclass-reeks "Beginnen met Data Science"

Dit is de GitHub repo voor de masterclass-reeks "Beginnen met Data Science".

Deze masterclass-reeks is bedoeld voor iedereen die werkt met data en daarin een volgende stap wil zetten. Verzamel je op dit moment je gegevens in Excel en zou je willen leren hoe daar met behulp van moderne data science technieken kennis en dus waarde uit kunt halen? Dan is deze masterclass-reeks voor jou.

In drie lessen leer je analyses uit te voeren en de eigenschappen van je data in beeld te brengen en voorspellingen te doen op basis van je data.

Naast het volgen van de lessen pas je de stof uit de lessen toe op data uit je eigen beroepspraktijk. De uitwerkingen hiervan verzamel je in een portfolio. Op basis van dit portfolio ontvang je een certificaat.

## Doelgroep

- Iedereen die op dit moment Excel gebruikt voor het verzamelen en analyseren van data en die graag wil leren hoe je met Data Science-technieken betere analyses maakt en voorspellingen doet op basis van data.

## Lessen

Deze masterclass-reeks bestaat uit drie lessen van drie uur elk en een zelfstandig uit te voeren instaples om te leren programmeren in Python.

## Les 0 (optioneel): starten met Python

Als je nog nooit eerder met Python hebt gewerkt, leer je in deze optionele les 0 de basis van het programmeren in deze taal. Deze les voer je zelfstandig thuis uit, voorafgaand aan de eerste les.

#### Na afloop van deze les kun je:
- Eenvoudige programmacode schrijven in de programmeertaal Python.
- Werken met Jupyter notebooks.

#### Onderwerpen
- Jupyter notebooks
- Python basics

### Les 1: Statistiek

Data Science gaat over het maken van analyses van data op een wetenschappelijk correcte manier. Om dit goed te kunnen doen, is het noodzakelijk om bekend te zijn met de basisbeginselen van de statistiek. Mocht je een hekel hebben aan wiskunde en rekenen: maak je geen zorgen, dat doet de computer voor je. Het enige dat Data Science van jou verlangt is dat je weet welke opdrachten je de computer moet geven om data op een correcte manier te analyseren - en dat is wat je in deze les leert. Verder leer je hoe je in Python grafieken maakt van je data zodat je nieuwe inzichten kunt opdoen op basis van de gegevens die je hebt verzameld.

#### Aan het einde van deze les kun je:
- Statistische analyses uitvoeren op data.
- Eigenschappen van data in beeld brengen met grafieken

#### Onderwerpen

- Inlezen gegevens uit CSV- en Excelbestanden
- Eenvoudige plots maken met Pandas
- Gemiddelde, mediaan en modus laten uitrekenen
- Normaalverdelingen en standaarddeviatie
- Confidence intervals en vaststellen of twee steekproeven hetzelfde gemiddelde hebben (t-tests)
- P-waarden en significantie

### Les 2: Modellen maken

Nu je hebt geleerd om op een wetenschappelijk correcte manier analyses te maken van data, ga je een stap verder: je gaat leren hoe je de computer voorspellingen laat doen op je data. Heb je verkoopgegevens van het afgelopen kwartaal en wil je bepalen wat je de komende maanden voor omzet kunt verwachten? Wil je je klanten segmenteren op basis van criteria die je zelf nog niet eerder had bedacht? In deze les leer je hoe dat moet. Je gaat aan de slag met lineaire regressie maar ook complexere modellen zoals decision trees en nearest-neighbor clustering komen aan bod.

#### Aan het einde van deze les kun je:
- Voorspellingen doen op basis van data.
- Verschillende typen voorspellingsmodellen toepassen in verschillende situaties.

#### Onderwerpen
- Correlatie berekenen
- Lineaire regressie-analyse uitvoeren
- Decision trees
- KNN (inc. cosine similarity, euclidian distance en manhattan)
- Ensemble models

### Les 3: Modellen robuuster maken

Er zijn allemaal Data Science technieken die ervoor zorgen dat de modellen die je in de vorige les hebt leren maken, betrouwbaarder worden. Je leert hoe je de kwaliteit van je modellen vaststelt en vervolgens wat je moet doen om die kwaliteit te verbeteren. Ook leer je wat je moet doen als de hoeveelheid data die je tot je beschikking hebt beperkt is.

#### Aan het einde van deze les kun je:

- Vaststellen wat de kwaliteit is van je modellen.
- Modellen robuuster en efficiÃ«nter maken.
    
#### Onderwerpen

- Confusion matrices
- Wat te doen met outliers en ontbrekende waarden?
- Overfitting
- Sampling density en feature selection
- Train, test, validate

## Notebooks

Voor elk van de lessen is een Python-notebook beschikbaar met lesstof en voorbeeldcode. Deze notebooks kunnen worden uitgevoerd op Google Colab door op de knop "Open in Colab" te klikken bovenin elk notebook.

Voor gebruik van Google Colab is een Google-account vereist.